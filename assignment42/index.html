<!DOCTYPE html>
<html>
    <head>
        <link
            rel="stylesheet"
            type="text/css"
            href="style.css"
        />
    </head>
    <body>
        <h1>
            Arib werkt niet mee aan 'schijnonderzoek' en wil niet praten met Kamervoorzitter
        </h1>
        <p>
            PvdA-politica en voormalig Kamervoorzitter Khadija Arib peinst er niet over mee te werken aan het onderzoek dat het huidige dagelijkse bestuur van de Tweede Kamer naar haar laat doen. "Omdat het een schijnonderzoek is", licht Arib toe. Ook wil ze niet praten met haar opvolgster Vera Bergkamp.

            Naar eigen zeggen wil Arib geen verantwoording afleggen tegenover de nieuwe voorzitter. "Ik ben verantwoording schuldig aan de kiezer en niemand anders."

            Ze reageert fel op het nieuws over het onderzoek, waarover NRC woensdagavond berichtte. Klagers zeggen dat Arib een onveilige werksfeer creÃ«erde en "een schrikbewind" voerde. Ook de ondernemingsraad van de Kamer ontving dergelijke signalen over haar werkwijze, bevestigde voorzitter Michel Meerts donderdag.

            Volgens hem hadden ambtenaren "in de directe omgeving" van Arib moeite met haar gedrag, zoals het "afrekenen" met ambtenaren die fouten maakten. In de vier jaar waarin ze Kamervoorzitter was, kwamen meer dan tien klachten binnen.
        </p>
        <footer>
            &copy; 2022 DPG Media B.V. &#8211; alle rechten voorbehouden.

        </footer>
    </body>
</html>